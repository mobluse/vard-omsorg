#Examinationsuppgift 2:2

##Uppgift

###Den psykosociala arbetsmiljön och säkerheten på en arbetsplats är otroligt viktig.

1. Beskriv vilka faktorer som påverkar hur man kan skapa en bra psykosocial arbetsplats.
2. Vilka skyldigheter och rättigheter har du på din arbetsplats?
3. Beskriv vad arbetsmiljölagen tar upp om en arbetsplats inom vård och omsorg?
4. Vilket ansvar har du själv som anställd för att förebygga skador och olycksfall?
5. Beskriv kortfattat hur och när ett skyddsombud tillsätts.
6. Vilka uppgifter har ett skyddsombudet?
7. Vilken ersättning har ett skyddsombud?

Svara på frågorna med egna ord och att du i dina svar förklarar de centrala bergrepp du använder.

##Svar
1. 
 * Individnivå: Alla skall vara snälla mot varandra och vara toleranta mot varandras livsåskådningar. Man skall t.ex. inte frysa ut någon. Man bör lyssna på sina kollegor.
 * Gruppnivå: Man kan ha gemensamma fikapauser för att stärka den sociala gemenskapen. Man kan också ha teambuilding-aktiviteter som gärna också förbättrar den fysiska hälsan: t.ex. drakbåtsrodd eller andra tävlingar. Man tränar då tillsammans inför tävlingen och peppar varandra. Man bör ha något system för att anmäla mobbning på arbetsplatsen och utreda dessa fall på ett rättssäkert sätt. En god estetisk arbetsmiljö kan bidra till att minska stress: t.ex. kan man ha akvarier.
 * Samhällsnivå: Enligt Arbetsmiljölagen skall det finnas ett systematiskt arbetsmiljöarbete som bl.a. skall förebygga psykisk ohälsa hos medarbetarna. Då bör det ingå att t.ex. förebygga mobbning eftersom det leder till stress. Det finns troligen kurser för skyddsombud som Arbetsmiljöverket ordnar om hur man förbättrar den psykosociala arbetsmiljön.
2. Man är skyldig att utföra ens arbete enligt arbetsbeskrivningen samt följa arbetstidsavtalet och övriga avtal: t.ex. sekretessavtal. Man har rätt till lön enligt ens avtal. Man har rätt att vara med i en fackförening. Man har rätt till en god arbetsmiljö både fysiskt, psykiskt och socialt, enligt Arbetsmiljölagen. Man måste följa Arbetsmiljölagen och dess föreskrifter och andra lagar som gäller inom ens yrke: inom sjukvård; Hälso- och sjukvårdslagen, samt inom omsorg; Socialtjänstlagen.
3. Enligt Arbetsmiljölagen (AML) är arbetsgivaren ansvarig för arbetsmiljön, men arbetstagarna skall samverka för en god arbetsmiljö. Det står inget speciellt i Arbetsmiljölagen som handlar om vård och omsorg, vad jag kan se, men det finns speciella risker inom vård- och omsorg:
 * Skador p.g.a. tunga lyft.
 * Smittsamma sjukdomar: Det finns multiresistenta bakterier (MRSA, ESBL, TBC) samt dödliga virus och prioner.
 * Våld: Vissa vårdtagare kan plötsligt bli våldsamma i samband med t.ex. tvätt och man kan t.ex. bli klöst.
 * Sexuella trakasserier.
 * Svåra upplevelser med svårt sjuka eller döende patienter.
 
  Det finns föreskrifter som handlar om detta som skall följas enligt Arbetsmiljölagen: t.ex. Belastningsergonomi (AFS 2012:2), Användning av personlig skyddsutrustning (AFS 2001:3), Mikrobiologiska arbetsmiljörisker – smitta, toxinpåverkan, överkänslighet (AFS 2005:1), Våld och hot i arbetsmiljön (AFS 1993:2). 
4. All verksamhet i sjukvården skall utföras enligt vetenskap och beprövad praxis. Man skall utföra arbetet på det sätt man lärt sig under utbildningen till undersköterska, eller följa nya metoder som arbetsgivaren lärt ut. Man måste använda de hjälpmedel som finns för t.ex. lyft och hygien. Det finns t.ex. bälten för att resa patienter till stående. Man skall använda plasthandskar vid risk för smitta, samt tvätta händerna ofta och sprita dem. Om man sticker sig på en spruta som haft kontakt med en vårdtagare så skall man klämma ut blod och tvätta med sprit, och ta sig till sjukvården och göra nolltest, samt rapportera incidenten och då kan man behöva uppge vårdtagarens personnummer.
5. Om en arbetsplats har 5 eller fler anställda så måste arbetstagarna demokratiskt utse ett skyddsombud, men om det finns en fackförening på arbetsplatsen så utser den skyddsombudet. Om det finns flera fackföreningar så har jag inte hittat hur man gör, men jag förmodar att den största fackföreningen utser skyddsombudet, eller att alla arbetstagare röstar fram ombudet. Om det är en farlig arbetsplats kan det behövas ett skyddsombud även om det är färre än 5 på arbetsplatsen.
6. Arbetsgivaren och arbetstagarna skall samarbeta för att åstadkomma en god arbetsmiljö, och skyddsombudet är arbetstagarnas representant. Om skyddsombudet upptäcker arbetsmiljöproblem så skall hen kontakta arbetsgivaren, men om arbetsgivaren inte åtgärdar problemet så skall skyddsombudet anmäla det till Arbetsmiljöverket. Om det är allvarlig fara för liv och hälsa så kan skyddsombudet stänga arbetsplatsen.
7. Skyddsombudet får samma lön som vanligt och har rätt att ta ledigt för att sköta uppdraget eller gå relevanta utbildningar med lön.

Källor:

* http://www.arbetsmiljoupplysningen.se/Vem-gor-vad/Skyddsombud/
* https://www.av.se/halsa-och-sakerhet/omsorg--och-sociala-tjanster/
