#Examinationsuppgift 2:2

##Uppgift

###Den psykosociala arbetsmiljön och säkerheten på en arbetsplats är otroligt viktig.

1. Beskriv vilka faktorer som påverkar hur man kan skapa en bra psykosocial arbetsplats.
2. Vilka skyldigheter och rättigheter har du på din arbetsplats?
3. Beskriv vad arbetsmiljölagen tar upp om en arbetsplats inom vård och omsorg?
4. Vilket ansvar har du själv som anställd för att förebygga skador och olycksfall?
5. Beskriv kortfattat hur och när ett skyddsombud tillsätts.
6. Vilka uppgifter har ett skyddsombudet?
7. Vilken ersättning har ett skyddsombud?

Svara på frågorna med egna ord och att du i dina svar förklarar de centrala bergrepp du använder.

##Svar
1. Alla skall vara snälla mot varandra och vara toleranta mot varandras livsåskådningar. Man kan ha gemensamma fikapauser för att stärka den sociala gemenskapen. Man kan också ha teambuilding-aktiviteter som gärna också förbättrar den fysiska hälsan: t.ex. drakbåtsrodd eller andra tävlingar. Man tränar då tillsammans inför tävlingen och peppar varandra. Man bör ha något system för att anmäla mobbning på arbetsplatsen och utreda dessa fall på ett rättssäkert sätt.
2. Man är skyldig att utföra ens arbete enligt arbetsbeskrivningen. Man har rätt till lön enligt ens avtal. Man har rätt till en god arbetsmiljö både fysiskt, psykiskt och socialt, enligt Arbetsmiljölagen. Man måste följa Arbetsmiljölagen och andra lagar som gäller inom ens yrke: inom sjukvård; Hälso- och sjukvårdslagen, samt inom omsorg; Socialtjänstlagen.
3. Det står inget speciellt i Arbetsmiljölagen som handlar om vård och omsorg, men det finns speciella risker inom vård- och omsorg:
 * Skador p.g.a. tunga lyft.
 * Smittsamma sjukdomar: Det finns multiresistenta bakterier (MRSA, ESBL, TBC) samt dödliga virus och prioner.
 * Våld: Vissa vårdtagare kan plötsligt bli våldsamma i samband med t.ex. tvätt och man kan t.ex. bli klöst.
 * Sexuella trakasserier.
 * Svåra upplevelser med svårt sjuka eller döende patienter.
 Det finns föreskrifter som handlar om detta som skall följas: Belastningsergonomi (AFS 2012:2), Användning av personlig skyddsutrustning (AFS 2001:3), Mikrobiologiska arbetsmiljörisker – smitta, toxinpåverkan, överkänslighet (AFS 2005:1), Våld och hot i arbetsmiljön (AFS 1993:2). 
4. Man måste använda de hjälpmedel som finns för t.ex. lyft och hygien. Det finns t.ex. bälten för att resa patienter till stående. Man skall använda plasthandskar vid risk för smitta, samt tvätta händerna ofta.
5. Om en arbetsplats har 5 eller fler anställda så måste arbetstagarna demokratiskt utse ett skyddsombud, men om det finns en fackförening på arbetsplatsen så utser den skyddsombudet. Om det finns flera fackföreningar så har jag inte hittat hur man gör, men jag förmodar att den största fackföreningen utser skyddsombudet, eller att alla arbetstagare röstar fram ombudet.
6. Arbetsgivaren och arbetstagarna skall samarbeta för att åstadkomma en god arbetsmiljö, och skyddsombudet är arbetstagarnas representant. Om skyddsombudet upptäcker arbetsmiljöproblem så skall hen kontakta arbetsgivaren, men om arbetsgivaren inte åtgärdar problemet så skall skyddsombudet anmäla det till Arbetsmiljöverket. Om det är allvarlig fara för liv och hälsa så kan skyddsombudet stänga arbetsplatsen.
7. Skyddsombudet får samma lön som vanligt och har rätt att ta ledigt för att sköta uppdraget eller gå relevanta utbildningar.

Källor:

* http://www.arbetsmiljoupplysningen.se/Vem-gor-vad/Skyddsombud/
* https://www.av.se/halsa-och-sakerhet/omsorg--och-sociala-tjanster/
