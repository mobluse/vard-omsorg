## Normalt åldrande

Trots sitt hårda liv är Astrid en frisk åldring på 97 år. Hon blev änka för ca 25 år sedan och har endast två barn kvar i livet. Hennes barn börjar komma upp i åren de också. Hon har flera barnbarn och barnbarnsbarn men de kommer sporadiskt på besök eftersom de bor långt borta. Hon känner av värk i rygg, knän och höfter vilket gör att hon känner sig ostadig på sina ben. Hennes syn har försämrats och hon har svårt att läsa både böcker och sin älskade dagstidning. Astrid har ramlat ett par gånger i sin lägenhet och känner sig lite rädd och ängslig att det ska hända igen.

Hon är ofta glad och positiv men hon har stunder då hon känner sig ensam och ledsen. Astrid var tidigare mycket aktiv i nykterhetsrörelsen men även senare blev hon engagerad i syföreningen. Nu har hon även svårt att handarbeta och ta sig utanför hemmet.

 

### Besvara frågorna: 

* Beskriv hela åldrandeprocessen och koppla gärna till Astrid i historien ovan.
* Vilken hjälp skulle du kunna erbjuda Astrid och förklara även varför du skulle ge just denna hjälp.
