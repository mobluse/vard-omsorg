### 1. Vad innebär vård och omsorg?
Vård (d.v.s. [sjukvård](https://sv.wikipedia.org/wiki/Sjukv%C3%A5rd)) är mer tekniskt avancerad än omsorg.
[Omsorg](https://sv.wikipedia.org/wiki/Omsorg) är mer vardagligt och bedrivs ofta i hemmet eller en hemliknande miljö.

### 2. Det har skett en stor förändring av människans livsvillkor de senaste århundradena. Hur har detta påverkat vård- och omsorgsområdet?
Man har med bättre sophantering fått bort råttor som sprider sjukdomar. Man har upptäckt mikrobiologiska orsaker till
sjukdomar med mikroskop och DNA-teknik: bakterier, virus och prioner och har lyckats ta fram mediciner och vaccin mot 
många av dessa. Man kan upptäcka fler smittosamma sjukdomar och minska smittspridningen med bl.a. bättre hygien. 
Bilar och helikoptrar gör att man snabbt kan transportera patienter till sjukvård. Elnätet har gjort det möjligt att 
enkelt driva många apparater inom sjukvården. Datorer har gjort det lättare att samla in data och organisera sjukvården. 
Kosten har i allmänhet blivit bättre, men det har också kommit ut mycket skräpmat på marknaden som snarare skadar hälsan.

### 3. Hur förändrade Hippokrates synen på hälsa och sjukdom?
Han hade en mer vetenskaplig syn på sjukdomar och trodde mer på rationella förklaringar i stället för som tidigare att
sjukdomar var prövningar av tron från Gud eller möjligen straff för synder. Hippokrates ligger också bakom Hippokrates ed
som i modifierad form avläggs i många länder: "Efter förmåga och omdöme skall jag vidtaga dietetiska (kosthållning) anordningar
(mediciner) till gagn för de sjuka, och vad som kan skada eller göra dem ont skall jag söka avvärja. Jag skall icke ge någon
gift, om man ber mig därom, ej heller råda någon till dylikt: ej heller skall jag ge någon kvinna fosterfördrivande medel. 
I renhet och fromhet vill jag tillbringa mitt liv och utöva min konst. Stensnitt (operationer) skall jag förvisso icke göra,
utan överlåta denna praktik (kirurgi) åt dem som därmed befattar sig."

### 4. Vilken syn på hälsa och sjukdom lever kvar idag? Hippokrates eller religionens?
Hippokrates mer vetenskapliga syn. Sjukvården skall baseras på vetenskap och beprövad erfarenhet.

### 5. Vilka arbetade med hälso- och sjukvård under medeltiden?
Nunnor, munkar, läkare som var efterföljare till Hippokrates, samt kanske vita häxor.

### 6. Hur har synen på fattiga och sjuka förändrats historiskt?
När det gäller synen på sjuka så ser man idag sjukdomar som alstrade av olika mikroorganismer eller parasiter, samt
beroende på föda och motion och gener. Tidigare trodde man nog mer på prövningar eller straff från Gud eller på ödet.
Synen på fattiga varierar nog med politisk åsikt, men man har nog mer rationella förklaringar till fattigdom idag och en
kan ju vara att sjukdom gör en fattig, samt även korruption -- de som har makten ger den inte gärna till andra även
om de skulle vara t.ex. bättre utbildade.

### 7. Finns kvacksalveri kvar idag?
"Kvacksalveri är en benämning på att utan erforderliga kunskaper ge verkningslösa eller farliga medicinska eller påstått
medicinska behandlingar. En person som ger sådana behandlingar kallas för kvacksalvare." https://sv.wikipedia.org/wiki/Kvacksalveri  
Kvacksalverilagen är borttagen men det är fortfarande olagligt med kvacksalveri, men enligt andra lagar.
Vi lever i ett fritt land och det innebär att man kan köpa nästan vilken vård som helst för egna pengar. Dock får
väl vårdgivare inte syssla med falsk marknadsföring. Vissa alternativmedicinska metoder har erkänts, t.ex.
finns det nu leg. kiropratorer. Samtidigt finns det troligen metoder inom skolmedicinen som tagits in från ovetenskaplig
tid och plats och som aldrig riktigt granskats.

### 8. Vad är hälsa?
Enligt världshälsoorganisationens (WHO) är hälsa "ett tillstånd av fullständigt fysiskt, psykiskt och socialt välbefinnande, 
inte endast frånvaro av sjukdom och funktionsnedsättning."
https://sv.wikipedia.org/wiki/H%C3%A4lsa

### 9. Förklara skillnaden mellan begreppen medicinsk hälsa och subjektiv hälsa.
Man kan ju vara sjuk, men ändå må bra p.g.a. att mediciner tar bort symptomen, eller att man vant sig vid sjukdomen.
Man kan vara kroppsligt frisk (d.v.s. att ingen läkare kan mäta någon sjukdom med kroppsliga mätningar), men ändå må dåligt
av mer psykiska skäl, t.ex. sorg.
Hälsokorset: X-axel: sjuk-frisk. Y-axel: mår dåligt-mår bra.

### 10. Vad är kontaktmannaskap?
En kontaktman är en person som har mer kontakt med vårdtagaren än vanligt och som har mer kontakt med vårdtagarens
anhöriga och myndigheter.
http://www.demenscentrum.se/Arbeta-med-demens/Du-som-arbetar-som/underskoterska-vardbitrade/Kontaktman/Intervju-om-kontaktmannaskap/

### 11. Varför är det viktigt att en vårdtagare har ett fungerande socialt liv?
Det är en fördel med socialt välbefinnande eftersom det bidrar till hälsan. Anhöriga kan hjälpa vårdtagaren på många sätt.
Jag tycker dock inte vården borde vara beroende av de anhöriga, ty alla patienter har kanske inte anhöriga eller
har ingen positiv kontakt med dem. Vården kunde ju hjälpa vårdtagare att gå med i föreningar, samt kan kanske hjälpa
till att förbättra vårdtagarens kontakter.
