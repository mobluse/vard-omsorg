##Observationer och medicintekniska hjälpmedel

Du arbetar som undersköterska i hemtjänsten. Ditt nästa besök är hos Märta som är 83 år. Märta bor högst upp i ett hyreshus och har hembesök 1 gång i veckan. Du har nyckel till Märtas lägenhet för att hon oftast har svårt att ta sig till ytterdörren. Märta har svårt att gå på grund av ett sår på benet som har svårt att läka. Märta har lågt blodtryck och lider av diabetes. När du kommer hem till Märta knackar du först på dörren. Du hör inget svar så du knackar igen. Efter en liten stund låser du upp dörren. Du hör från hallen att Märta stönar och att hon svagt frågar efter dig. När du kommer fram till Märta ligger hon i en mycket obehaglig ställning i sin soffa. Märta visar med den lilla styrka hon har att hon är glad att du är hos henne och att hon inte minns riktigt vad som hänt. Men hon säger att hon har legat i soffan i minst en dag och inte kommit upp. Du ser på mattkanten vid soffan att Märta troligtvis har snubblat över den. Märta är blek och har spruckna och torra läppar. Du ringer ambulans och Märta får ligga länge på sjukhuset. Det visar sig att Märta fått frakturer på flera ställen. När hon kommer hem blir hon sängliggande eller sittandes mycket.

1. Vilka kontroller är viktiga att utföra/observera när du hittar Märta på golvet?
2. Beskriv hur cirkulation och andning kan påverkas om Märta har befunnit sig länge i liggande läge.
3. Beskriv hur du kontrollerar puls och blodtryck på Märta.
4. Beskriv hur du som undersköterska skulle kunna motverka fallolyckor hemma hos Märta.
5. Varför reagerar vi olika vid smärta och hur kan du göra för att lindra Märtas smärta?
6. Hur lägger du om Märtas sår enligt ren rutin?
7. Vad kan du göra för att förebygga komplikationer vid långvarigt sängläge?
