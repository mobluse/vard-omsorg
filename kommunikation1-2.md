## Sammanfattning av kap. 1 & 2 i "Kommunikation" av Matts Dahlkwist

### 1. Vad menas med kommunikation?

Kommunikation är all kontakt mellan människor, enligt boken, men man
kan ju egentligen kommunicera även med djur och datorer.

Vi kommunicerar både med ord och kroppsspråk. Ibland kan det finnas
motsägelser mellan det vi säger och kroppsspråket -- det kan leda till
missförstånd.

Kommunikationsprocessen innebär att en sändare försöker överföra ett
budskap till en mottagare. Sändaren använder olika kanaler för att
försöka överföra budskapet: muntligt, skriftligt och med kroppsspråk.
D.v.s. både verbala och icke-verbala kanaler.

Brus är störningar i kommunikationen, t.ex. buller.

Återkoppling (feed back) är mottagarens bekräftelse till sändaren. Den
kan t.ex. ske med korta frågor eller kroppsspråk. Det är oftast bra
att ge återkoppling.

Envägskommunikation innebär att man inte kan ge omedelbar
återkoppling: t.ex. radio och teve, samt ordergivning i krig. En
fördel med envägskommunikation är att den är snabb. Vid föreläsningar
som egentligen skulle vara envägskommunikation kan ändå återkoppling
förekomma i form av kroppsspråk.

Tvåvägskommunikation innebär att återkopplingen är stark och
mottagaren kan ställa mer komplicerade frågor: t.ex. ett samtal mellan
goda vänner eller en chattsida. Man kan också tänka sig att sändaren
och mottagare byter roller. Fördelar med tvåvägskommunikation är att
risken för missförstånd minskar och att man kan vara mer delaktig i
beslut. Det finns även falsk tvåvägskommunikation: t.ex. då en
föreläsare uppmanar till frågor, men visar med kroppsspråket att det
inte finns tid.

Uppskattning är positiv återkoppling t.ex. beröm och komplimanger. Den
som får beröm kan bli generad, men uppskattar det oftast ändå. Man bör
ge beröm direkt, ty annars har det inte en lika god effekt. Man bör
använda rak kommunikation, d.v.s. tydligt och direkt visa vad man
tänker och känner.

### 2. Våra sinnesintryck i överflöd

Det är bara en liten del av all den information som kommer in till
hjärnan som vi blir medvetna om. Sinnesorganen för syn, hörsel, lukt,
smak och känsel väljer snabbt och oftast omedvetet ut vad vi skall bli
medvetna om.

Synintryck:  
Vad fastnar i minnet?  

1. Avviker från det normala
2. Något vi medvetet sökt efter
3. Känslomässigt engagerar oss
4. Kan leda till tillfredsställelse av behov

Ljud:  
Sorgligt budskap: allvarlig, långsam och djup ton.
Glatt budskap: ljus, glad och snabb röst.
Ljud kan ha mer eller mindre medvetna kommunikationssyften, t.ex.
harklingar kan användas för att påkalla uppmärksamhet. Musik kan
användas för att öka köplust eller för att koppla av.

Beröring:  
Beröring kan uppskattas eller ogillas av mottagaren beroende på t.ex.
sändaren, eller beroende på mottagarens kultur.

Lukt & smak:  
Kan framkalla minnen då vi upplevt t.ex. lukten tidigare.

Sinnesintrycken samverkar för att skapa en helhetsupplevelse.

När människor lär sig så föredrar de ofta vissa sinnen (lärstilar) och
detta beror också på ålder och kön.  
Visuellt: Genom att se på bilder och möjligen läsa text tyst.  
Auditivt: Genom att höra på tal och musik.  
Kinestetiskt: Genom att vara i rörelse och känna, t.ex. laborera.  
Taktilt: Genom att känna (ganska likt kinestetiskt). Små barn använder
detta först. Pojkar i grundskolan är mer kinestetiska och taktila än
visuella och auditiva. Om elever får använda de lärstilar de föredrar
så lär de sig lättare.

"För att ta till sig kunskap måste hjärnan fatta den och förstå vikten
av informationen. Detta sker mellan öronen på den inlärande och inte
mellan läpparna på den utlärande."
