## Tema Hjärtinfarkt

Jag har bara gått FUB och avslutar Hälsopedagogik idag.

1. Vad är en hjärtinfarkt?
 _Hjärtinfarkt är när hjärtats kranskärl (Arteria Coronaria) blockeras av proppar. Då kan hjärtmusklerna inte_
 _blodförsörjas och det mest_
 _akuta problemet är syrebrist och delar av hjärtat kan dö. Dessutom utsöndras stresshormoner som ökar pulsen vilket_
 _ytterligare ökar syrebristen._
2. Hur ger du på sjukhus bästa vård och omsorg till en patient med hjärtinfarkt?
 _En patient med hjärtinfarkt kan må psykiskt dåligt eftersom de ofta kommer från ett fullt friskt tillstånd till_
 _att må mycket dåligt med smärta m.m. Som undersköterska kan man ge mediciner på rätt tidpunkter och mäta blodtryck_
 _och puls regelbundet och anteckna resultaten. Man skall kanske mäta dryck och urin så att patienten har rätt_
 _vätskemängd. Man får också vid behov hjälpa till med tvättning och maten. Man skall hjälpa patienten i övrigt med_
 _det hen behöver hjälp med. Man skall vara extra noga med att ej stressa patienten eller göra hen upprörd, ty_
 _hjärtproblem försämras av stress. Det kan ju tänkas att undersköterskor hjälper till vid de undersökningar som_
 _görs t.ex. EKG, blodprov, ultraljud, röntgen, men man skall då ha delegation._
3. Beskriv vad EKG är?
 _Hjärtat styrs av en nervknuta som skickar elektriska signaler till hjärtmuskelns olika delar. Man kan mäta dessa_
 _signaler utanpå hjärtat med elektroder och visa på en skärm. Genom att analysera EKG kan man upptäcka om hjärtat_
 _fungerar normalt eller vad som är fel på det._
4. Du kommer som personal i hemsjukvården hem till Kalle. Han är kallsvettig och blek och han har bröstsmärtor. Kalle har tagit två Nitroglycerin-tabletter utan effekt. Vad gör du?
 _Symptomen kan bero på hjärtinfarkt._ 
 _Jag ringer 112 och begär ambulans och håller kontakt med SOS-alarm och svarar på deras frågor och vidtar de åtgärder de_
 _föreslår. Det kan tänkas att patienten har propplösande medicin hemma och då skulle man kunna ge denna om det är_
 _vad ambulanssjuksköterskan rekommenderar._
5. Det finns olika behandlingar när det gäller hjärtinfarkt. Nämn några.
 _**Ballongutvidgning**: Man går in via ett blodkärl i armen eller ljumsken och expanderar en ballong i det förträngda_
 _kranskärlet._
 _**Kranskärlsoperation/bypass**: Man byter ut förträngda delar av kranskärl mot vener från benen._
 _**Propplösande medicin**. När det är mindre akut kan man använda andra mediciner t.ex. **trombocythämmare**_
 _(vissa innehåller acetylsalicylsyra), **betablockerare** (minskar blodtrycket), **blodfettssänkare**,_
 _**ACE-hämmare** (blodkärlsutvidgare)._
 
## Källor
* Lektionen
* http://www.1177.se/Fakta-och-rad/Sjukdomar/Hjartinfarkt/
