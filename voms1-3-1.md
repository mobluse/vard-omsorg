##Kommunikation och delegering

I denna examinationsuppgift ska du träna på kommunikation, dokumentation och delegering.

Du är kontaktperson för en boende med följande bakgrund:

Anna är 81 år har svårt och klara sig själv och bor nu på ett äldreboende. Hon har insulinbehandlad diabetes och behöver även hjälp med sin medicinering. Du vet att det är viktigt att Anna har en bra balans mellan kost, insulin och motion för att sköta sjukdomen. Det är även viktigt att du som personal regelbundet kontrollerar Annas blodsocker. Anna ser dåligt och ofta märker hon inte när du kommer fram till henne och blir rädd då du börjar att prata. När du arbetar under dagen så observerar du att Anna äter dåligt, sitter mest och petar i maten. När du går fram till henne och frågar om något är fel talar Anna om att hon är rädd för att försöka få upp maten på gaffeln och in i munnen eftersom hon ser så dåligt. Anna är orolig för att hon istället ska putta ut maten på bordet och tycker att det skulle kännas pinsamt.

1. Beskriv hur du närmar dig och kommunicerar med Anna. Skriv ditt svar exakt som du skulle säga till Anna. Motivera även varför du väljer att göra som du gör.​
2. När behöver du delegering för att hjälpa Anna? Vad är en delegering?
3. Hur tror du att biståndshandläggning och vårdplanering dokumenterades när Anna ansökte om och fick beviljat att få flytta in på äldreboendet? Hur  och var dokumenterar du händelserna?
4. Varför är dokumentation viktig?
5. Vad är viktigt att tänka på när man använder dator för att skriva in eller läsa information?
6. Vilka lagar styr dokumentationen?
